# -*- mode: mandoku-view; -*-
#+TITLE: 史傳三編
#+DATE: 2015-08-24 22:36:22.705795
#+PROPERTY: ID KR2g0051
#+PROPERTY: BASEEDITION WYG    
#+PROPERTY: JUAN 卷二十二
<pb:KR2g0051_WYG_022-1a>¶
欽定四庫全書¶
　史傳三編卷二十二¶
　　　　　　　　　　　　　大學士朱軾撰¶
　名臣傳十四¶
　　唐¶
　　　馬周¶
馬周字賔玉博州茌平人也少孤家貧嗜學善詩春秋¶
然性曠邁鄉人以無細謹薄之武德中補州助敎以不¶
<pb:KR2g0051_WYG_022-1b>¶
屑治事去客密州趙仁本髙其才資給使入關留汴爲¶
浚儀令崔賢所辱遂激而西舍新豐逆旅主人不之顧¶
周命酒一斗八升悠然獨酌衆異焉至長安舍中郎將¶
常何家貞觀五年詔百官言得失周爲何條二十事太¶
宗怪問何何曰此非臣所能家客馬周爲之帝令召周¶
未至使者數軰敦趣及見與語大悅詔直門下省明年¶
拜監察御史奉使稱職帝以何得人賜帛三百匹周上¶
疏曰臣每觀前史見賢者忠孝事未嘗不掩卷長想思¶
<pb:KR2g0051_WYG_022-2a>¶
履其迹臣不幸蚤失父母犬馬之養已無所施顧來事¶
可爲者惟忠義而已陛下不以臣愚擢臣不次輙竭區¶
區伏見大安宫在宫城右墻宇門闕方紫極爲卑小東¶
宫皇太子居之而在内大安至尊居之反在外太上皇¶
雖志清儉愛惜人力而蕃夷朝見四方觀聽有不足焉¶
臣願務從髙顯以稱萬方之望伏讀明詔以二月幸九¶
成宫竊惟太上皇春秋髙陛下宜朝夕視膳今所幸宫¶
去京三百里而逺萬一太上皇思感欲見陛下何以逮¶
<pb:KR2g0051_WYG_022-2b>¶
之今兹本爲避暑行也太上皇留熱處陛下走涼處温¶
凊之道臣所未安伏見詔宗室功臣悉就藩國遂貽子¶
孫世守其政與國無疆臣謂陛下宜思所以安存之富¶
貴之何必使世官也且堯舜之父有朱均之子若令有¶
不肖子襲封嗣職兆庶被殃正欲絶之則子文之治猶¶
在也正欲存之則欒黶之惡已暴也必曰與其毒害于¶
見存之人毋寧割愛于已亡之臣則向之所謂愛之重¶
之者適所以傷之也臣謂宜賦以茅土疇以户邑必有¶
<pb:KR2g0051_WYG_022-3a>¶
材行隨器而授雖幹翮非强亦可以免累漢光武不任¶
功臣以吏事所以終全其世願陛下深思其事使得奉¶
大恩而終全其福禄臣聞聖人之治天下莫不以孝為¶
夲故曰孝莫大于嚴父嚴父莫大于配天國之大事在¶
祀與戎孔子亦曰吾不與祭如不祭自陛下踐祚宗廟¶
之享未嘗親事竊惟聖情以乘輿一出所費無藝故忍¶
孝思以便百姓而一代史官不書皇帝入廟將何以貽¶
厥孫謀示來葉耶臣知大孝誠不在爼豆之間然聖人¶
<pb:KR2g0051_WYG_022-3b>¶
訓人必以己先之示不忘本也臣聞致化之道在求賢¶
審官孔子曰惟名與器不可以假人是言愼舉之爲重¶
也伏見王長通白明逹本樂工輿皂韋槃提斛斯正無¶
他材獨解調馬雖術踰等夷可厚賜金帛今超授髙爵¶
與外廷朝㑹騶豎倡子鳴玉曵履臣竊耻之帝善其言¶
除侍御史又言臣厯觀夏商周漢之有天下傳祚相繼¶
多者八百餘年少者猶四五百年皆積德累業㤙結于¶
人豈無僻王頼先哲以免自魏晉逮周隋多者五六十¶
<pb:KR2g0051_WYG_022-4a>¶
年少者二三十年良由創業之君不務仁化當時僅能¶
自守後無遺德可思故傳嗣之主其政少衰一夫大呼¶
天下土崩今陛下雖以大功定天下而積德日淺當隆¶
禹湯文武之道使㤙有餘地爲子孫立萬世之基自古¶
明王雖因人設敎大要節儉于身㤙加于人故其下愛¶
之如父母卜祚遐長今百姓承喪亂之後比于隋時纔¶
十分之一而徭役相望兄去弟還陛下雖詔減省而有¶
司徒行文書役之如故四五年來百姓頗怨嗟以爲陛¶
<pb:KR2g0051_WYG_022-4b>¶
下不存養之漢文帝惜百金之費而罷露臺集上書&KR0504;¶
以爲殿帷所幸愼夫人衣不曵地景帝亦以錦繡纂組¶
妨害女工特詔除之所以百姓安樂至孝武帝雖窮奢¶
極侈承文景遺德故人心不搖向使髙祖之後即値武¶
帝天下必不能全又益州及京師諸處營造供奉器物¶
并諸王妃主服餙皆過靡麗臣聞昧旦丕顯後世猶怠¶
作法于治後世猶亂陛下少處人間知百姓疾苦前代¶
成敗目所親見尚猶如此而况皇太子生長深宫不更¶
<pb:KR2g0051_WYG_022-5a>¶
外事即萬歳後聖慮之所當憂也臣竊尋自古黎庻怨¶
畔未有能重安者凡脩政敎當脩之于可修之時故人¶
主每見前代之亡則知其政敎之所由喪而不知其身¶
之失故紂笑桀之亡幽厲笑紂之亡隋煬帝又笑齊魏¶
之失國也今之視煬帝猶煬帝之視齊魏也貞觀初率¶
土荒儉一匹絹纔易斗米而天下帖然者百姓知陛下¶
憂憐之故人自安無謗讟也五六年來頻歲豐稔一匹¶
絹易粟十餘斛而百姓咸怨以為陛下不憂憐之何則¶
<pb:KR2g0051_WYG_022-5b>¶
今營爲者多不急之務也自古以來國之興亡不在蓄¶
積多少而在百姓苦樂且以近事騐之隋貯洛口倉而¶
李宻因之積布帛東都而王世充因之西京府庫亦為¶
國家之用積貯固有國之常要當人有餘力而後收之¶
豈人勞而强斂之以資宼耶夫儉以息人貞觀初陛下¶
己躬爲之若人勞而不息萬一中國水旱而邉方有警¶
狂狡竊發非徒旰食晏寢而已古語云動人以行不以¶
言應天以實不以文陛下誠欲勵精為政不煩逺采上¶
<pb:KR2g0051_WYG_022-6a>¶
古但及貞觀初則天下幸甚昔賈誼謂漢文帝可痛哭¶
者諸王年少傅相制之長大之後必生禍亂臣竊觀今¶
功臣諸王陛下之日必無他心萬代之後不可不慮漢¶
晉以來亂天下者皆由樹置失宜不豫爲節制人主豈¶
不知其然溺于私愛耳今諸王寵遇過厚臣愚慮之非¶
特恃㤙驕侈也昔魏武帝寵陳思王文帝即位防守禁¶
閉先帝示㤙太多故嗣主疑而畏之此武帝寵陳思適¶
所以苦之也且帝子身食大國何患不富而優賜曾無¶
<pb:KR2g0051_WYG_022-6b>¶
限極語曰貧不學儉富不學奢言自然也今大聖創業¶
豈惟處置見子弟當制長久之法使萬代奉行臣聞天¶
下以人爲本使百姓安樂在刺史縣令耳縣令既衆不¶
可皆賢但州得賢刺史可矣古者郡守縣令皆選賢德¶
欲有所用必先試以臨人或由二千石髙第入爲宰相¶
今獨重内官縣令刺史頗輕其選刺史多武夫勲人或¶
京官不稱職始出補外折衝果毅身力强者入爲中郎¶
將其次乃補邊州而以德行才術擢者十不得一所以¶
<pb:KR2g0051_WYG_022-7a>¶
百姓未安殆由于此䟽奏帝稱善謂侍臣曰刺史朕當¶
自選縣令宜詔京官五品以上各舉一人拜周給事中¶
轉中書舍人周善于敷奏機辨明鋭動中事㑹裁處周¶
密帝每曰我蹔不見周即思之岑文本謂所親曰馬君¶
論事㑹文切理無一言可損益聽之纚纚令人忘倦然¶
鳶肩火色騰上必速恐不能久累遷中書侍郎兼右庶¶
子十八年遷中書令帝征遼東留定州輔太子還攝吏¶
部尚書進銀青光祿大夫帝飛白書鸞鳳冲霄必資羽¶
<pb:KR2g0051_WYG_022-7b>¶
翼股肱之寄誠在忠良十六字賜之周寢疾取所上章¶
奏稿悉焚之曰毋彰君過取身後名也卒年四十八陪¶
葬昭陵初帝遇周厚周頗自負嘗遣人以圖購宅衆以¶
其素無貲皆竊笑他日白有佳宅直二百萬周遽以聞¶
詔有司給直并賜奴婢雜物周領選時特黜浚儀令以¶
其嘗辱己也¶
　論曰周微時落拓無所容何其憊也及爲人陳事動¶
　主知相見恨晚又何遇之奇也草茅特逹慷慨而談¶
<pb:KR2g0051_WYG_022-8a>¶
　國家之務洋洋乎無所忌諱彼亦自以不世遭逢欲¶
　傾生平肺腑報知遇忠矣方之賈長沙魏鄭國間實¶
　堪踵武唐書以不逮傅說吕望惜之無乃責備太過¶
　乎¶
　　　禇遂良¶
禇遂良字登善錢塘人亮子也貞觀中爲起居郎太宗¶
嘗歎虞世南死無與論書者魏徴白見遂良帝令侍書¶
時方博購王羲之故帖獨遂良能辨質真僞備論所出¶
<pb:KR2g0051_WYG_022-8b>¶
帝將有事泰山至洛陽星孛太微犯郎位遂良諫曰陛¶
下撥亂反正功超古初方告成岱宗而彗輙見此天意¶
有所未合昔漢武帝行岱禮優柔者數年臣愚願加詳¶
慮帝悟遂罷封襌遷諫議大夫知起居注帝欲觀之對¶
曰今之起居古左右史也善惡必記未聞天子自取而¶
觀帝曰朕有不善&KR0056;亦記耶對曰臣職載筆君舉必書¶
劉洎曰使遂良不記天下之人亦記之帝嘗怪舜造漆¶
器禹雕其爼諫者十餘不止遂良曰雕琢害力農纂繡¶
<pb:KR2g0051_WYG_022-9a>¶
傷女紅漆器不已必金玉為之故諫者捄其源使不得開及¶
夫横流則無復事矣帝咨美之時皇幼子皆外任都督刺史¶
遂良固諫以爲刺史民之師師得人則安失人則勞皇¶
子幼宜留京師敎以經學畏仰天威不敢犯禁養成德¶
器然後敦遣帝嘉納之時太子承乾失德魏王泰有寵¶
人物輻輳月給過于太子遂良上䟽曰聖人制禮尊嫡¶
卑庻庶子雖愛不得踰嫡所以塞嫌疑之漸除禍亂之¶
源也昔漢竇太后寵梁孝王卒以憂死宣帝寵淮陽王¶
<pb:KR2g0051_WYG_022-9b>¶
亦㡬至于敗今魏王新出閤宜示以禮則訓以謙儉乃¶
爲良器此所謂聖人之敎不肅而成者也一日帝問侍¶
臣以國家急務遂良曰太子親王宜有定分此爲最急¶
帝是其言使魏徴傅太子然太子卒以罪廢既廢魏王¶
泰間侍帝許立爲嗣謂大臣曰昨日泰投我懷言臣今¶
始得爲陛下子臣有一子百年後當殺之傳國晉王朕¶
聞其語甚憐之遂良曰陛下失言安有爲天下主而殺¶
其愛子授國他人者乎陛下昔以承乾爲嗣復寵愛泰¶
<pb:KR2g0051_WYG_022-10a>¶
故紛紛至此今若必立泰非别置晉王不可帝泣即定¶
䇿立晉王爲太子授遂良太子賔客嘗諫絶薛延陀失¶
大信帝不納帝欲自討遼東遂良固勸無行謂一不勝¶
師必再興再興爲忿兵兵忿者勝負不可必帝然之㑹¶
李勣詆其計帝意遂決遂良懼上言臣請譬之一身両¶
京腹心也四境手足也殊裔絶域殆非支體所屬髙麗¶
王陛下所立莫離支殺之討其逆夷其地固不可失但¶
遣一二慎將付銳兵十萬翔旝雲輣唾手可取昔侯君集¶
<pb:KR2g0051_WYG_022-10b>¶
李靖猶能撅髙昌纓突厥陛下止發蹤指示得歸功聖¶
朝臣聞渉遼而左水潦荒漫決非萬乘六師所宜行是¶
時帝銳意蕩平不見省進黃門侍郎叅綜朝政諫却莫¶
離支貢金引春秋納郜鼎爲詞帝以其使屬吏及平髙¶
昌歳調兵千人徃戍復論不可勸立麴文泰子弟亦不¶
用突厥宼西州帝始悔之帝于寢宫側别置院居太子¶
遂良諫以父子不可滯愛滯愛者多愆宜許太子近師¶
傅專學藝以廣懿德帝從其言㑹父喪免起復拜中書¶
<pb:KR2g0051_WYG_022-11a>¶
令帝寢疾與長孫無忌並召入卧内以霍光諸葛亮委¶
之令盡誠輔太子又語太子無忌遂良在而無憂國家¶
事髙宗即位封河南郡公累遷尚書右僕射與無忌同¶
心輔政帝亦敬禮二人納善勤民故永徽初政有貞觀¶
之風六年帝將立武昭儀召無忌李勣與遂良入内¶
殿遂良曰今日之召多爲中宫上意既決逆之必死太¶
尉元舅司空功臣不可使上有殺元舅功臣之名遂良¶
起于草茅無汗馬之勞致位至此且受顧託不以死爭¶
<pb:KR2g0051_WYG_022-11b>¶
之何以下見先帝勣稱疾無忌等入帝曰罪莫大于絶¶
嗣皇后無子今欲立昭儀謂何遂良曰皇后名家子先¶
帝爲陛下娶之臨崩執陛下手語臣曰朕佳兒佳婦今¶
以付卿玉音在耳非有大故不可廢也帝不悅翌日復¶
言對曰陛下必欲易皇后請更擇令族何必武氏武氏¶
經事先帝衆所共知萬代之後謂陛下何如主帝羞默¶
遂良因置笏殿階叩頭流血曰還陛下笏丐歸田里帝¶
大怒命引出武氏在簾中大言曰何不撲殺此獠無忌¶
<pb:KR2g0051_WYG_022-12a>¶
曰遂良受先帝顧命有罪不可加刑于志寧不敢言侍¶
中韓瑗因間奏事涕泣極諫上不納明日又諫悲不自¶
勝上命引出瑗又上疏諫曰妲己傾殷褒姒滅周毎覽¶
前古常興太息不謂今塵黷聖代陛下不用臣言臣恐¶
宗廟不血食矣來濟上表諫曰王者立后上法乾坤必¶
擇禮敎名家幽間令淑副四海之望稱神祇之意孝成¶
縱欲以婢爲后使皇統亡絶社稷傾淪惟陛下詳察帝¶
皆不納他日李勣入見帝問之曰朕欲立武昭儀爲后¶
<pb:KR2g0051_WYG_022-12b>¶
遂良固執不可遂良既顧命大臣事當且已乎對曰此¶
陛下家事何必更問外人帝意遂決乃左遷遂良潭州¶
都督尋轉桂州韓瑗上䟽言遂良體國忘家損身徇物¶
風霜其操鐡石其心社稷之舊臣陛下之賢佐無罪斥¶
去内外咸嗟願鑒無辜以慰衆望不聼瑗復言曰昔微¶
子去殷國隨以亡張華不死晉不及亂陛下無故棄逐¶
舊臣恐非國家之福帝終不納顯慶二年再貶遂良愛¶
州刺史上疏自陳顧命定䇿情事冀感悟上意卒不省¶
<pb:KR2g0051_WYG_022-13a>¶
而韓瑗來濟並以忠諫坐遂良黨貶死逾年遂良卒年¶
六十三瑗字伯玉京兆三原人來濟江都人¶
　論曰褚遂良忠諫名臣也或疑其譖死劉洎唐書亦¶
　病之李贄藏書至列于藝學之流悲夫髙宗昏庸牝¶
　晨穿鼻彼佞如勣固不足道雖以無忌之賢亦且弗¶
　能强諫遂良激切廷爭竄死荒徼知有國而不知有¶
　身魏文貞宋廣平之儔匹也而謂有譖人于死之事¶
　固未可信¶
<pb:KR2g0051_WYG_022-13b>¶
　　　裴行儉¶
裴行儉字守約絳州聞喜人也以父仁基爲王世充所¶
害䕃補𢎞文生貞觀中舉明經調左屯衛倉曹叅軍大¶
將軍蘓定方授以用兵奇術顯慶二年遷長安令坐私¶
論立武昭儀事貶官麟德二年擢安西都䕶西域諸國¶
多慕義歸附召爲司文少卿遷吏部侍郎典選十餘載¶
甚有能名始設長名榜銓注等法又定州縣升降資擬¶
髙下爲故事上元三年吐蕃叛出爲洮州道左二軍總¶
<pb:KR2g0051_WYG_022-14a>¶
管又改秦州右軍調露元年十姓可汗阿史那都支及¶
李遮匐誘蕃落以動安西與吐蕃連和朝廷欲討之行¶
儉議曰吐蕃叛渙方熾敬元失律審禮喪元安可更爲¶
西方生事今波斯王死其子質京師宜遣使立之道過¶
二蕃以便宜制事可不勞而成也帝即詔行儉冊送波¶
斯王且爲安撫大食使經莫賀延磧風砂晝冥導引者¶
迷路將士不勝飢渴行儉止營致祭下令曰水泉非逺¶
衆乃少安俄而雲徹風恬行數百歩果得善水草至西¶
<pb:KR2g0051_WYG_022-14b>¶
州諸蕃郊迎行儉召豪傑千餘人自隨揚言大熱未可¶
進駐軍湏秋都支覘知之不設備徐召四鎭酋長以畋¶
獵爲名隂勒部伍倍道而進去都支帳十餘里遣所親¶
問都支安否召與相見都支本與&KR0210;匐計及秋來拒忽¶
聞使至倉卒不知所出率子弟五百餘人詣營謁遂禽¶
之傳其&KR0443;箭召諸部酋長悉來請命並執送碎葉城簡¶
精騎約齎襲遮匐道獲遮匐使者釋之俾前徃諭其主¶
言都支己禽狀于是遮匐亦降悉俘至京師遷禮部尚¶
<pb:KR2g0051_WYG_022-15a>¶
書兼右衛大將軍冬十月突厥阿史德温傅奉職二部¶
俱反立泥熟匐爲可汗二十四州酋長皆叛應都䕶蕭¶
嗣業戰死詔行儉爲定襄道行軍大總管討之行儉詐¶
爲糧車三百乘伏壯士陌刀勁弩于中用羸兵挽進潛¶
以精兵踵其後賦果來掠羸兵棄而走賊方解鞍牧馬¶
取糧車中而壯士突出伏兵又至殺獲幾盡自是糧車¶
無敢近者大軍次單于北暮立營塹濠既周行儉命徙¶
營髙岡吏白士已安堵不可動弗聽促徙之比夜風雨¶
<pb:KR2g0051_WYG_022-15b>¶
暴至前營所水深丈餘衆驚駭問何以知行儉曰自今¶
第如我節制不必問所以知也賊拒戰黑山數敗殺僞¶
可汗泥熟匐持首來降行儉又計禽奉職乃還明年阿¶
史那伏念復與温傅合行儉總諸軍屯陘口縱反間說¶
伏念與温傅相貳伏念懼密送欵請縳溫傅自効行儉¶
秘之而密以聞後數日望見烟塵漲天而南斥候皆惶¶
駭行儉曰此伏念執温傅來降非他也顧受降如受敵¶
勅嚴備遣單使徃勞既而果然于是突厥餘黨悉平帝¶
<pb:KR2g0051_WYG_022-16a>¶
大悅封聞喜縣公侍中裴炎害其功譖斬伏念及温傅¶
于市行儉歎曰渾濬之事古今耻之但恐殺降則後無¶
復來矣遂稱疾不出永淳元年卒年六十四生平以草¶
𨽻名家髙宗用絹素令書文選一部甚秘愛之嘗言褚¶
遂良非精筆佳墨不書惟余與虞世南不擇筆墨書更¶
妍㨗有文集二十卷選譜十卷草字雜體數萬言行于¶
世又爲營陣部伍四十六訣武后詔武承嗣就第取去¶
不復傳隂陽厯術無所不通尤好取人善甄拔賢俊有¶
<pb:KR2g0051_WYG_022-16b>¶
人倫之鑒在吏部時見蘇味道王勮許以皆掌銓衡李¶
敬元盛稱王勃楊炯盧照隣駱賔王之才行儉曰士之¶
致遠先器識而後文藝勃等雖有文才而浮躁淺露豈¶
享爵禄之器耶炯沉静可至令長餘得令終爲幸後咸¶
如所料所引偏裨若程務挺王方翼張䖍最劉敬同李¶
多&KR0840;黑齒常之&KR0124;皆爲名將平都支出瑪瑙盤示將士¶
廣二尺文彩燦然軍吏趨跌碎之惶怖叩頭流血行儉¶
笑曰爾非故也何至是所賜都支資產金器三千及槖¶
<pb:KR2g0051_WYG_022-17a>¶
駝馬牛皆分給親故洎麾下數日輙盡¶
　論曰行儉才兼文武有人倫之鑒其器量亦不可及¶
　令長秉銓衡和鈞石豈不爲有唐名相乃僅僅以知¶
　兵顯而史氏遂以將帥目之惜夫士君子無所不學¶
　經文緯武非有兩途可爲知者道耳内則佐天子作¶
　舟霖于蒼生外則爲國家揚皇威于萬里此之謂讀¶
　書人豈必如鄧弼所云一服儒衣遂奄奄欲絶哉行¶
　儉用兵以謀畧見奇不以血刃著績儒將風期尤其¶
<pb:KR2g0051_WYG_022-17b>¶
　可傳者也¶
　　　狄仁傑¶
狄仁傑字懷英并州太原人也爲兒時同舘生有被害¶
者吏就詰衆爭辨仁傑誦讀不置吏讓之答曰黄卷中¶
方與聖賢對何暇偶俗吏語耶舉明經調汴州參軍爲¶
吏誣訴黜陟使閻立本異其才謝曰觀過知仁君可謂¶
滄海遺珠矣薦授并州法曹親任河陽仁傑登太行山¶
反顧見白雲孤飛謂左右曰吾親舍其下瞻悵久之雲¶
<pb:KR2g0051_WYG_022-18a>¶
移乃去同僚鄭崇質母老疾當使絶域仁傑謂曰若可¶
貽親萬里憂乎詣長史藺仁基請代行仁基歎曰北斗¶
以南一人而已時方與司馬李孝廉不平相謂曰吾等¶
可少愧矣遂相待如初遷大理丞歲中斷久獄萬七千¶
人稱平恕左威衛大將軍權善才右監門中郎將范懷¶
義坐誤斧昭陵柏髙宗詔誅之仁傑奏不應死帝怒曰¶
是使我爲不孝子必殺之仁傑引張釋之對文帝盜玉¶
環事爭之得免授侍御史左司郎中王本立怙寵自肆¶
<pb:KR2g0051_WYG_022-18b>¶
仁傑劾奏其惡有詔原之仁傑曰朝廷借乏賢如本立¶
者不少陛下惜有罪虧成法奈何臣願先斥爲羣臣戒¶
夲立抵罪由是朝廷肅然使岐州有亡卒數百剽行人¶
道不通官捕繋之餘黨紛紛不能制仁傑患其窮且亂¶
乃明開首原格出繋者使相暁皆自縳歸帝歎其逹權¶
遷度支郎中髙宗幸汾陽宫爲知頓使輦道出妬女祠¶
相傳盛服過者致風雷之變并州長史李冲元發卒開¶
别道仁傑曰天子之行風伯清塵雨師灑道何妬女避¶
<pb:KR2g0051_WYG_022-19a>¶
耶止其役帝壯之俄爲寧州刺史撫和戎落郡人立碑¶
以頌徴拜冬官侍郎充江南廵撫使奏毁淫祠千七百¶
所只留夏禹呉泰伯季札伍員四祠而已轉文昌右丞¶
復出爲豫州刺史時越王貞支黨二千人皆論死仁傑¶
釋其械密疏曰臣欲有所陳似爲逆人申理不言且累¶
陛下欽恤意表成復毁不能自定然此皆非本惡詿誤¶
至此詔悉戍邉囚出寧州父老迎勞曰狄使君活汝耶¶
相與哭碑下齋三日乃去天授二年入爲地官侍郎同¶
<pb:KR2g0051_WYG_022-19b>¶
鳯閣鸞臺平章事后謂曰卿在汝南有善政然有譖卿¶
者欲知乎謝曰不願知誠有過臣當改后歎爲長者未¶
㡬來俊臣誣以謀反與平章事任知古等七人同入制¶
獄先是俊臣請降敕一問即承反者待減死仁傑等下¶
獄俊臣以此誘之仁傑曰有周革命萬物維新唐室舊¶
臣甘從誅戮反固實俊臣使王德壽示意令引平章事¶
楊執柔爲黨歎曰皇天后土使仁傑爲此乎以首觸柱¶
血流沫靣德壽懼而謝之仁傑裂衾帛書寃狀置綿衣¶
<pb:KR2g0051_WYG_022-20a>¶
中謂德壽曰天時方熱請授家人去其綿衣德壽許之¶
仁傑子得書稱變以聞時俊臣已詐爲仁傑作謝死表¶
矣書上得召見后問曰卿承反何耶對曰不承則已死¶
于考掠矣后曰何爲作謝死表對曰無之出表示之乃¶
知其詐于是與同誣任知古魏元忠等七人悉免死皆¶
貶縣令&KR0443;丹䧟冀州河北震動召爲魏州刺史時驅民¶
保城脩守具仁傑至曰賊尚逺何事疲民悉就田作來¶
則吾自拒之敵聞其名引去俄轉幽州都督后自製金¶
<pb:KR2g0051_WYG_022-20b>¶
字十二于紫袍并賜龜帶以旌其忠復同平章事時發¶
兵戍疏勒四鎭百姓怨苦仁傑痛切極諫不見納張易¶
之嘗從容問自安計仁傑曰惟勸迎廬陵王可以免禍¶
時武承嗣三思營求爲太子仁傑從容言于后曰太宗¶
櫛風沐雨親冐鋒鏑以定天下傳之子孫大帝以二子¶
託陛下陛下今欲移之他族無乃非天意乎且姑姪之¶
與母子孰親陛下立子則千秋萬歲後配食太廟立姪¶
則未聞姪爲天子而祔姑于廟者也后曰此朕家事卿¶
<pb:KR2g0051_WYG_022-21a>¶
勿與知仁傑曰王者以四海爲家四海之内何者不爲¶
陛下家事况元首股肱義同一體臣備位宰相豈得有¶
所不預知乎因勸后召還廬陵王曰臣觀天人未厭唐¶
德比匈奴犯邊陛下使三思募士踰月不及千人廬陵¶
王代之不浹日輙五萬今欲繼統非廬陵王不可后怒¶
罷議久之謂仁傑曰朕夜夢大鸚鵡兩翼皆折對曰武¶
者陛下姓兩翼二子也陛下起二子則兩翼振矣他日¶
又問朕數夢雙陸不勝何也仁傑與王方慶同辭對曰¶
<pb:KR2g0051_WYG_022-21b>¶
雙陸不勝無子也天意者以儆陛下乎后感悟即日遣¶
迎廬陵王于房州王至后匿之帳中召仁傑仁傑再三¶
請情詞切至涕下不能止后乃使王出曰還汝太子仁¶
傑降拜頓首曰太子歸未有知者人言紛紛何所取信¶
乃復令出舍龍門具禮迎還中外大悅突厥宼趙定詔¶
仁傑安撫河北時民多脅從賊去懼誅仁傑請赦勿問¶
可其奏仁傑于是撫慰百姓得突厥所驅掠者悉遞還¶
本貫散糧運以賑貧乏脩郵驛以濟旋師自食疏糲禁¶
<pb:KR2g0051_WYG_022-22a>¶
其下不得侵擾百姓犯者必斬河北遂安還除内史后¶
幸三陽宫有僧邀車駕觀葬舍利后許之仁傑跪于馬¶
前曰此不足以屈天下之主彼僧人詭譎直欲招致萬¶
乘以惑遠近之人耳后中道而還曰以成吾直臣之氣¶
時&KR0443;丹將有李楷固駱務整者嘗敗唐兵二人來降有¶
司請族之仁傑曰二人驍勇絶倫能盡力于所事必能¶
盡力于我若撫之以德皆爲我用矣奏以爲將軍使將¶
兵撃契丹餘黨悉平之獻俘含樞殿后召公卿合宴舉¶
<pb:KR2g0051_WYG_022-22b>¶
觴屬仁傑曰公之功也后將造浮屠大像度費數百萬¶
官不能足令天下僧尼日施一錢以助仁傑諫曰功不¶
使鬼必在役人物不天來終湏地岀不損百姓將何以¶
求昔梁武簡文捨施無限及三淮沸浪五嶺騰烟列刹¶
盈衢無救危亡之禍緇衣蔽路豈有勤王之師方今水¶
旱不節邊境未寧若費官財又盡人力一隅有難何以¶
救之后曰公敎朕爲善何得相違遂罷役聖厯三年卒¶
七十一諡文惠睿宗時進封梁公仁傑在位常以進賢¶
<pb:KR2g0051_WYG_022-23a>¶
爲務或謂曰桃李悉在公門矣仁傑曰薦賢爲國非爲¶
私也卒以所薦張柬之桓彦範敬暉姚崇等光復中興¶
　論曰仁傑心乎唐者也是時武氏已老太子猶存忍¶
　辱事牝主君子諒之謂其機深謀長欲成匡復之功¶
　有不得不然耳人臣之義茍利國家無所不可向令¶
　仁傑潔身以去自爲謀則忠矣萬一小人乘閒攘奪¶
　太子不復唐祚以斬國何頼焉措置國是隨宜補救¶
　從容歲月使武氏不疑羣宵不忌然後房州帝子得¶
<pb:KR2g0051_WYG_022-23b>¶
　有反正之日葢用心苦矣綱目于武氏命官皆書周¶
　獨仁傑柬之爲相則否亦深許其爲唐臣非僞周之¶
　私人也¶
　　　徐有功¶
徐有功名𢎞敏以字行國子博士文遠孫也襲封東莞¶
縣男復舉明經補蒲州司法參軍爲政仁不忍杖罰民¶
服其恩相約毋敢犯訖代不辱一人累遷司刑丞時武¶
后僣位畏唐大臣謀己于是周興來俊臣丘神勣王𢎞¶
<pb:KR2g0051_WYG_022-24a>¶
義等揣識后指置總監牧院諸獄捕將相大臣俾相鈎¶
逮楚掠備極又汙引天下豪傑馳使者即按一切以反¶
論吏爭以周内窮詆相髙后輙勸以官賞相告言者無¶
虛日朝野震恐莫敢正言獨有功數犯顔爭枉直后厲¶
語折抑持論益堅時博州刺史琅琊王冲責息錢于貴¶
鄉與尉顔餘慶相聞知冲既坐逆誅魏州人告餘慶豫¶
冲謀后令俊臣鞫治以反狀聞侍御史魏元忠請誅死¶
籍其家詔可有功曰永昌赦令與虺貞同惡魁首已伏¶
<pb:KR2g0051_WYG_022-24b>¶
誅支黨未發者原之書曰殱厥渠魁律以造意爲首㝷¶
赦文已伏誅則魁首無遺矣餘慶赦後被言是謂支黨¶
今以支爲首是以生入死也赦而復罪不如勿赦生而¶
復殺不如勿生竊謂朝廷不當爾后怒曰何謂魁首答¶
曰魁者大帥首者元謀后曰餘慶安得不爲魁首答曰¶
魁首虺貞已伏誅餘慶今方論罪非支黨而何后意解¶
遂免死當是時左右及衛仗在廷陛者數百人皆縮項¶
不敢息而有功氣定言詳嶻然不撓有韓紀孝者受徐¶
<pb:KR2g0051_WYG_022-25a>¶
敬業官爵已物故推事使顧仲琰請籍其家詔報可有¶
功追議曰律謀反者斬身亡即無斬法無斬法則不得¶
相緣所緣之人亡則所因之罪減詔從之如此獲宥者¶
數十百姓累遷秋官郎中&KR0235;閣侍郎任知古冬官尚書¶
裴行本等七人被誣當死后謂宰相曰古人以殺止殺¶
今我以恩止殺就羣公丐知古等賜以再生可乎俊臣¶
張知默固請如法后不許俊臣獨引行本更騐前罪有¶
功奏曰俊臣違陛下再生之賜不可以示信于是悉免¶
<pb:KR2g0051_WYG_022-25b>¶
死道州刺史李仁褒兄弟爲人誣搆有功争之不能得¶
秋官侍郎周興劾之曰漢法附下罔上者斬有功故出¶
反囚罪當誅請按之后不許猶坐免官俄起爲左肅政¶
臺侍御史辭曰臣聞鹿走山林而命係庖&KR0814;陛下以法¶
官用臣臣守正行法必坐此死矣后固授之天下聞有¶
功復進灑然相賀時有詔公坐流私坐徒以上㑹赦免¶
踰百日不首者復論有功奏曰凡律告赦前事以其罪¶
坐之若無告言所犯終不自發如告言赦前事則與律¶
<pb:KR2g0051_WYG_022-26a>¶
乖今赦前之罪不自言者還以法論即恩雖布而一罪¶
不能貸臣竊爲陛下不取后更詔五品以上議可又上¶
疏曰天下員有定比選者日多選曹諉囑公行囂謗滿¶
路近歲人多逆節事表生情法外搆理而刻薄吏驅扇¶
成奸雖朝堂進表列匭内牒呌閽弗聽叩鼓弗聞使伸¶
其寃正增其枉誠令天官銓注有所不平法司推斷舞¶
法深詆三司理匭受所上章擁塞不白者皆許臣按騐¶
劾發奪䘵貶勞不越月踰時可致刑措后納之竇孝諶¶
<pb:KR2g0051_WYG_022-26b>¶
妻龎爲其奴誣告厭詛給事中薛季昶鞫之龎當死子¶
希瑊訟寃有功明其枉季昶劾有功黨惡逆當棄市有¶
功方視事令史泣以告有功笑曰豈獨吾死而諸人長¶
不死耶安歩去后詔詰曰公比斷獄多失出何也對曰¶
失出人臣小過好生陛下大德后默然龎得減死有功¶
免爲民起拜右司郎中轉司刑少卿與皇甫文備同按¶
獄復誣有功縱逆黨乆之文備坐事下獄有功出之或¶
曰彼嘗䧟君于死今生之何也對曰爾所言者私忿我¶
<pb:KR2g0051_WYG_022-27a>¶
所守者公法不可以私害公嘗謂所親曰大理人命所¶
係不可阿㫖詭詞以求茍免故有功爲獄常持平守正¶
以雪寃罔凡三坐大辟將死泰然不憂赦之亦不喜后¶
以此重之所全活甚衆酷吏爲少衰然疾之如仇矣加¶
司僕少卿卒年六十八贈司刑卿中宗即位贈越州都¶
督授一子官㑹昌中追諡忠正有鹿城主簿潘好禮慕¶
有功爲人論之曰昔稱張釋之爲廷尉天下無寃人然¶
當文帝之時守法易也有功居革命之際周興來俊臣¶
<pb:KR2g0051_WYG_022-27b>¶
等掩義隱賊有功守死明道身濵殆者數矣此其賢于¶
釋之逺甚或稱有功仁恕過漢于張起居舍人盧若虛¶
曰徐公當雷霆之震而能全仁恕雖千載未見其比¶
　論曰詩曰風雨如晦雞鳴不已有功當虐吏方張之¶
　時屢濵于危然據道執正始終無以異何所恃而能¶
　若是葢其仁恕不可解于心是以視物猶已古之仁¶
　人乎¶
　　　張柬之¶
<pb:KR2g0051_WYG_022-28a>¶
張柬之字孟將襄陽人少涉經史尤篤好三禮入太學¶
祭酒令狐德棻異其才以王佐期之中進士第授清源¶
丞永昌元年以賢良召對䇿擢第一年七十餘矣授監¶
察御史遷鳯閣舍人以言事忤㫖出爲合州刺史轉蜀¶
州故事歲以兵五百戍姚州地險瘴到屯輙死柬之論¶
其弊請罷戍兵置郡畧曰臣謹按姚州古哀牢國東漢¶
光武末始請内屬置永昌郡統之賦其鹽布氊罽以利¶
中土劉先主據蜀甲兵不充諸葛亮五月渡瀘收其産¶
<pb:KR2g0051_WYG_022-28b>¶
入以益軍故蜀志稱亮南征後國以富饒此前世置郡¶
以其利之也今鹽布之稅不供戈戟賨貨之資不入而¶
空竭府庫驅率平人身膏草野朝廷無絲髮利而百姓¶
䝉終身之酷臣竊爲國家痛之徃諸葛亮破南中即用¶
渠帥統之不置漢官不留戍兵言置官留兵有三不易¶
置官必番漢雜居猜嫌將起留兵轉糧爲患滋重故紀¶
綱粗立自然乆定臣謂亮之䇿誠盡覊縻之要今宜罷¶
姚州𨽻嶲府歲時朝覲同諸國廢瀘南諸鎮而設關瀘¶
<pb:KR2g0051_WYG_022-29a>¶
北非命使不許交通增嶲屯兵擇清良吏以統之后不¶
納俄爲荆州大都督府長史后謂狄仁傑曰安得一奇¶
士用之仁傑曰陛下求文章資歴今宰相李嶠蘓味道¶
足矣豈文士齷齪不足與成天下務哉后曰然仁傑曰¶
荆州長史張柬之雖老宰相材也用之必盡節于國后¶
召爲洛州司馬他日又求人仁傑曰臣嘗薦張柬之未¶
用也后曰遷之矣曰臣薦宰相非司馬也乃授司刑少¶
卿遷秋官侍郎姚崇亦論其沉厚有謀能斷大事即日¶
<pb:KR2g0051_WYG_022-29b>¶
召見拜鳯閣侍郎同平章事柬之遂與平章事崔元暉¶
中臺右丞敬暉司刑少卿桓彦範相王司馬袁恕己等¶
謀誅二張匡復唐室以羽林大將軍李多祚素慷慨可¶
動以義柬之從容問曰將軍居北門㡬年矣答曰三十¶
年曰然則今日擊鐘鼎食貴重當世非大帝恩乎多祚¶
泣曰死不敢忘柬之曰既知感恩必思以報今東宫乃¶
大帝子廹于嬖豎宗社廢興將軍寕有意乎多祚仰天¶
痛哭自誓曰茍利國家惟相公所使柬之遂與定謀初¶
<pb:KR2g0051_WYG_022-30a>¶
柬之與荆州長史楊元琰相代語及太后革命事元琰¶
慨然有匡復之志及柬之爲相引元琰爲右羽林將軍¶
又用彦範暉及右散騎侍郎李湛皆爲羽林將軍典禁¶
兵易之等疑懼以其黨武攸宜參之俄而姚崇自靈武¶
至都柬之彦範相謂曰事濟矣遂以其謀告之時太子¶
于北門起居彦範暉謁見密陳其䇿太子許之柬之元¶
暉彦範乃與左威衛將軍薛思行等帥羽林兵五百餘¶
人至𤣥武門遣多祚湛及内置郎王同皎詣柬宮迎太¶
<pb:KR2g0051_WYG_022-30b>¶
子斬關而入斬易之昌宗于廡下進至后所寢長生殿¶
后驚起問曰亂者誰耶多祚等對曰易之昌宗謀反臣¶
等奉太子令誅之恐有泄漏不敢以聞且請傳位太子¶
以順天人之望于是收張昌期等皆斬之梟二張首于¶
天津南收其黨韋承慶房融崔神慶等繫獄以太后制¶
命太子監國遣使宣諭諸州明日中宗即位大赦惟易¶
之黨不原爲周興等所枉者咸令清雪子女配沒者免¶
之相王旦加號安國相王皇族皆復屬籍叙官爵其爲¶
<pb:KR2g0051_WYG_022-31a>¶
后所殺者訪求其柩改葬之柬之以功擢天官尚書同¶
鳯閣鸞臺三品封漢陽郡公俄進漢陽王與敬暉元暉¶
彦範恕己同封名曰五王寔罷其政事也表求養疾授¶
襄州刺史帝賦詩祖道詔羣臣餞定鼎門外至州持下¶
以法雖親故無所貸㑹漢水漲齧城郭因礨石爲隄以¶
遏湍怒闔境頼之懇辭王爵弗許俄以三思計貶新州¶
司馬又流瀧州憂憤卒年八十二桓彦範字士則潤州¶
丹陽人爲御史中丞時嘗與宋璟同請案張昌宗謀逆¶
<pb:KR2g0051_WYG_022-31b>¶
罪疏請揚豫博三州之羅酷吏者悉赦之中宗正位每¶
臨朝韋后必施帷殿上預聞政事彦範極諫至引魯桓¶
齊姜牝雞司晨事爲朂後三思矯詔枉殺道逢彦範縳¶
曵竹槎上肉盡杖死崔元暉安平人性至孝后久疾常¶
奏言皇太子相王皆仁明孝友宜侍醫藥不宜引異姓¶
出入禁闥後以流徙卒于道敬暉平陽人初爲衛州刺¶
史有治績放瓊州時被殺袁恕已東光人中宗立常斥¶
去佞巧楊務亷被殺于環州¶
<pb:KR2g0051_WYG_022-32a>¶
　論曰張柬之經世奇才也舉賢良第一年七十餘及¶
　爲相已八十矣平章三月遂誅二張復唐室旋乾轉¶
　坤功葢千載惜不戮三思夷諸武去疾留根無乃老¶
　而闇乎所以人主用賢貴及其鋒而用之¶
　¶
　¶
　¶
　¶
<pb:KR2g0051_WYG_022-32b>¶
　¶
　¶
　¶
　¶
　¶
　¶
　¶
　史傳三編卷二十二¶
